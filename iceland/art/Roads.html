<link rel="stylesheet" href="css/art.css">
<div>

    <h2>
        Podróż samochodem po Islandii WARTO WIEDZIEĆ - PORADY  PRZEGLAD ISLANDZKI
</h2>
    Ruch drogowy w Islandii
    Podczas zwiedzania Islandii samochodem należy pamiętać o surowości klimatu, bardzo dużych odległościach między obszarami zamieszkanymi oraz gwałtownych zmianach warunków atmosferycznych niezależnie od pory roku. W Islandii jest wiele dróg nie utwardzonych, szutrowych, często są one bardzo wąskie (na szerokość jednego samochodu), dotyczy to również mostów.

    Zalecana jest więc daleko idąca ostrożność podczas jazdy samochodem. Drogi w górach w środkowej części Islandii mają nawierzchnię szutrową, nieutwardzoną. Wiele dróg w górach jest otwarta tylko w okresie letnim. Do poruszania się po nich niezbędny jest samochód z napędem na cztery koła. Zalecana jest jazda w grupach (dwa, trzy samochody).

    Przed planowaną podróżą samochodem w rejonach górskich należy zapoznać się z informacją o stanie dróg na stronie internetowej Urzędu Drogowego: (www.vegagerdin.is/english/). Obowiązują wysokie mandaty za przekroczenie prędkości oraz tzw. jazdę “off-road” poza wyznaczonymi miejscami.


    Porary dla kierowców wybierających się w podróż na Islandię własnym samochodem lub dla osób korzystających z wypożyczalni samochodów:

    W Islandii obowiązuje ruch prawostronny
    13 tysięcy kilometrów dróg
    Dopuszczalna zawartość alkoholu we krwi w Islandii dla kierowców to – 0,05%
    Ograniczenie prędkości w terenie zabudowanym - 50 km/h
    Ograniczenie prędkości poza terenem zabudowanym: 80 km/h na drogach o nawierzchni żwirowej, 90 km/h na drogach o nawierzchni bitumicznej
    W Islandii jest obowiązek jazdy na światłach mijania przez cały rok ze względu na warunki atmosferyczne
    W okresie zimowym istnieje nakaz jazdy na oponach zimowych
    Część dróg w Islandii jest otwarta tylko latem
    Najlepszym środkie komunikacji w północnej oraz środkowej części Islandii jest samochów terenowy
    Główna droga Islandii to Circular Highway L '(Droga nr 1) Jej długość wynosi 1339 km
    Podczas pobytu o cha­rak­terze turystycznym honorowane jest polskie prawo jazdy (maksymalnie przez 6 miesięcy)
    Dzieci muszą być przewożone są w specjalnych fotelikach
    Działa zintegrowany system alarmowy policji, pogotowia ratun­kowego i straży pożarnej. Numer telefonu – 112
    Znajomość języka angielskiego na terenie Islandii jest powszechna
</div>